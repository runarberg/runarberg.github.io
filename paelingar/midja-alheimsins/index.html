<!DOCTYPE html>
<html lang="is">
  <head>
    <meta charset="utf-8">
    <meta name="viewport" content="width=device-width, initial-scale=1.0, user-scalable=yes">
    <meta name="date" content="2014-02-06">
    <meta name="author" content="Rúnar Berg Baugsson Sigríðarson">
    <title>Við erum enn í miðju alheimsins</title>
    <link rel="stylesheet" href="/main.css">
  </head>
  <body>
    <article class="article">
      <header>
        <h1 class="title">Við erum enn í miðju alheimsins</h1>
        <h2>eftir: <a class="author" href="/">Rúnar Berg Baugsson Sigríðarson</a></h2>
      </header>
      <section class="level1">
        <p>Ótrúlegt hvað maðurinn álítur sig ennþá sem miðju alheimsins, 150 árum
eftir Darwin og 500 árum eftir Kópernikus. Við erum kannski ekki
staðsett í miðjunni á hina þrívíða rúmi alheimsins, þar sem allt snýst í
kring um okkur. En við lýtum samt á okkur sem miðju alheimsins á annan
hátt.</p>
<p>Það eru nefnilega fleiri leiðir til að líta á staðsetningu í alheiminum
en bara rúmfræðilega. Maður getur til dæmis litið á staðsetningu í tíma,
„Ég er skrifa þetta staddur í klukkan 22:17 GMT 6. febrúar 2014,“ eða,
„Þegar maðurinn steig fyrst á tunglið vorum við stödd árið 1969.“ Einnig
getum við skoðað rúmfræðilega nákvæmni. Við getum horft á hlutina nær,
eða fjær, í víðari eða nánari mynd. Maður getur fært sjónarhornið utar,
og horft á fólkið í lautarferðinni, borgina, landslagið, heimshvelið,
jörðina, sólkerfið, vetrarbrautina, alheiminn, eða við getum horft á
hönd mannsins í lautarfeðinni, húðlögin, hvítt blóðkorn, kjarnasýru
þess, tiltekna kolefnissameind, eða kjarna eins atóms þess. Hérna er
myndband eftir Charles og Ray Eames sem útskýrir útskýrir betur hvað ég
á við (nánari upplýsingar um myndbandið <a href="http://powersof10.com/">hér</a>.)</p>
<p>&lt;figure class=&quot;video&quot;&gt;
&lt;iframe width=&quot;640&quot; height=&quot;390&quot;
src=&quot;//www.youtube.com/embed/0fKBhvDjuy0&quot;
allowfullscreen=&quot;true&quot;&gt;&lt;/iframe&gt;
&lt;/figure&gt;</p>
<p>Við erum ennþá stödd í miðju alheimsins þegar kemur að stjórn. Því sama
hvort sem við lítum frá útvíðu sjónarhorni—á heildirnar sem
einstaklingurinn er hluti af—eða frá nánu sjónarhorni—á einingarnar sem
mynda heildina „einstaklingur“—þá stjórnar einstaklingurinn í báðar
áttir. Sjáðu til, saman mynda margir mennskir einstaklinar fyrirtæki,
tískubylgjur, borgir og ríki, samfélagslegar heildir. Þessum heildum er
stjórnað af mönnum, það efast enginn um. Tja, ekki stjórna þær okkur?
Við erum þau sem ákveðum hverju við klæðumst, mennskir stjórnmálamenn
stjórna ríkjum, mennskir kapítalistar stjórna fyrirtækjum en ekki öfugt.
Við stjórnum umhverfinu okkar, en umhverfið stjórnar okkur ekki. Örlög
jarðarinnar eru í okkar höndum.</p>
<p>Ef við förum svo í hina áttina. Ef við skoðum heiminn í þrenngri mynd,
sjáum þær einingar sem mynda hvern mennskan einstakling, þá færist
stjórnin allt í einu í það að vera ofan frá. Allir hugsa: <em>„mind over
matter,“</em> en það hugsar engin, <em>„matter over mind“</em>. <em>Ég</em> stjórna
samdrætti vöðvanna, hreyfingu líkamshluta, skynjun sársauka og beiningu
athyglinnar. Ef eitthvað fór framhjá mér í tíma, þá er það vegna þess að
<em>ég</em> tók ekki nógu vel eftir, ekki það hegðun taugafrumna í heilanum
mínum hafi verið með þeim hætti einbeitning á orðum kennarans
lágmarkaðist. Það er heildin <em>ég</em> sem stjórna, frekar en einingarnar sem
mynda mig.</p>
<p>&lt;figure class=&quot;svg&quot;&gt;
@@include(&quot;two-options.svg&quot;)
&lt;figcaption&gt;
Tveir mis-raunhæfir möguleikar á alheiminum. Þessi til
vinstri setur manninn í miðju alheimsins, þessi til hægri
gerir ráð fyrir að hlutir geti haft áhrif hvor á annan.
&lt;/figcaption&gt;
&lt;/figure&gt;</p>
<p>Þannig að það er sama hvort maður lítur þröngt eða vítt, á einingar eða
heildir, maðurinn stjórnar í báðar áttir. Maðurinn er alltaf í miðju
alheimsins. Ég spyr hvort ekki sé mál að taka upp nýja, raunhæfari
heimsmynd. Að heildirnar stjórni einingunum jafn mikið og einingarnar
stjórni heildunum. Hvort sem þú lítur út frá manninum, á heimilin,
háskólana, borgirnar, löndin — eða inn að manninum, á líffæri,
taugaklasana, próteinin, kjarnasýrurnar, að áhrifin eru töluverð í báðar
áttir. Að hugurinn hafi jafn mikil áhrif á lýsisneyslu og lýsisneysla
hafi á hann.</p>

      </section>
    </article>
  </body>
</html>
